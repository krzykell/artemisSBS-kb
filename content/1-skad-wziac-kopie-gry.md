# 1. Skąd wziąć kopię gry

> [!WARNING]
> Podane niżej linki i ceny produktów **NA PEWNO** ulegną zmianie. Ostatnia data edycji poniższych linków, cen i zrzutów ekranu to **23.09.2023**.

Artemis SBS można kupić w dwóch miejscach:

- [na Steam (Artemis Spaceship Bridge Simulator on Steam)](https://store.steampowered.com/app/247350/)
  - cena to około **32 PLN**[^1] (przy 6 graczach łącznie wyniesie to około **192 PLN**)
- [bezpośrednio u twórców gry (Buy Artemis 2 Now - Artemis Spaceship Bridge Simulator)](https://www.artemisspaceshipbridge.com/buy-artemis-2-now.html#/)
  - cena to **40 USD**[^1] (przy kursie dolara z daty pisania tego artykułu jest to **172,94 PLN**[^2], czyli około **28,3 PLN _na osobę_**).

Należy zauważyć, że kupienie gry na Steam nie oferuje dodatkowych lub innych opcji łączenia się z innymi graczami - w obu przypadkach grę należy hostować zgodnie z instrukcją opisaną w sekcji ["2. Skrót z uruchomienia mostka ArtemisSBS"](/content/2-skrot-z-uruchomienia-mostka-artemissbs.md) lub w dalszych częściach tej bazy wiedzy.

Osobiście polecam kupować grę bezpośrednio u twórców z racji na to, że wtedy pełna kwota (albo przynajmniej większa jej część niż w przypadku kupienia przez Steam) trafia faktycznie do twórców gry, a i w przeliczeniu na złotówki, w sytuacji zakupienia licencji na konwenty lub dla większej liczby znajomych (6+) wychodzi to trochę taniej i jest to znacznie wygodniejsze w późniejszym zarządzaniu.

Poniżej zrzut ekranu z oficjalnej strony gry z informacją do czego uprawnia jedna licencja na mostek:

![Screenshot1](/content/img/2-faq-screen1.png)

W skrócie:

```txt
JEDEN MOSTEK = JEDEN STATEK MATKA = JEDNA LICENCJA NIEZALEŻNIE OD LICZBY GRACZY
```

***ALE!***

```txt
DRUGI MOSTEK = DRUGI STATEK MATKA = DRUGA LICENCJA
```

[^1]: Prezentowane informacje zostały zebrane dnia 23.09.2023. Należy brać pod uwagę zmienność cen i potencjalną zmienność polityk, regulaminów i zasad licencjonowania zależną od decyzji twórców gry.
[^2]: Kurs USD/PLN z dnia 23.09.2023 wynosił 4.32.
